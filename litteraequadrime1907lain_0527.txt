570. — VINDOBONA 1 SEPTEMBRIS 1561 501

nostrum (est enim ornatissimum) se posse inuenire solacium,
in tantis suis malis, affirmare non verebatur. Paradisi loco
templum nostrum habet, seseque ab angelis vocari cogitat, cum
signo campanae sacris interesse admonetur. Verum ne leue hoc
videatur, quasi a foemineo sexu productum; sunt primarij etiam
viri, qui coram Caesare nostro, ut videor a quodam singulari
nostro patrono audiuisse, ac aliJ‘S. affirmare non dubitant,
nos 1100 tempore solos quasi e liminio huc diuinum cultum
reuocasse. Quos nisi Deus Opt. Max. solicitudine et pietate in-
clyti nostri Ferdinandi ex Italia huc adduxisset, actum a, aiunt,
iam de christiana pietate, cultuque diuino apud nos fuisset, et
loco Christi non iam haereseS, sed impium atheismum, nedum
barbarismum passim haberemus.

17. Fuit item matrona alia honestissima, quae eadem pietate
et affectu permota, insigne holosericum beatissimae Virginis
altari consecrauit antipendium. Quae omnia eo complures per-
mouent, ut diebus fere singulis, quisque pro ratione facultatis
pquue affectus, pulchro aliquo munusculo templum nostrum
exornent.

18. Miles quidam turcica tyrannide liberatus, cum de pec-
catis confiteretur, uideretque tantam rerum in melius mutatio-
nem, ita fuit prae nimio gaudio in lachrymas resolutus, vt neque
propriis conatibus, neque confessarij monitis, diu sese ab illis
cohibere potuerit.

19. Nuperrime quoque factum audiui: duos ita pure fuisse
cuidam e nostris confessos, tantaque religione, ut facta debita
erroris abiuratione, ab illo, hylari animo, ad fidei christianae in—
dubitatam veritatem redierint.

020. Communicantium vero numerus, eorumque affectus pie-
tatis multo sane uberior, hoc tempore uidetur, quam anteabac
vnquam. Est tamen flagellum quoddam Domini (sic enim sentio)
quod ita misere germanis sacerdotibus hic destituamur, ut non
raro poenitentibus ipsis fateri inuiti cogamur, nos non habere
sacerdotum germanorum tantam copiam qui piis eorum votis
facere possint satis. Consolatur interim illud animos nostros,
quod solemnioribus maxime festiuitatibus, tantus apparet feruor
charitatis in illis, qui ad mensam accedunt dominicam, vt quod
ipse proprijs oculis, non sine gaudio conspexi, non desint ex b
astantibus, qui stupere propemodum, prae admiratione tantae
pietatis videantur.

a Del. agere. — b ex supra vers.

