712 erTmzAE QuAanEs'ars

7. Iam ad eos uenio quibus in animi aegritudine et merore
positis solent Patres consolationem adhibere. Adsunt nostri
majori ex parte, etiam pluries per noctem uocati, his qui ex—
tremum uitae diem agunt; ex qua re multum edificationis ad
omnes tam populares, quam illustres peruenit, adeo ut quidam
monachus ordinis sancti Bernardi nostram operam, cum animum
esset exhalaturus. postularet. Praetor quidam, qui aegris oculis
nos inspicere solebat, animam jam agens, ascisci fecit Patres
nostros, qui tum temporis sibi opem ferrent, effectumque est
diuina miseratione, ut qui nobis aduersum habebat animum,
ita mutaretur, ut nec temporis momento sine Patrum praesentia
esse pateretur; atque ita Pater tres noctes integras cum illo in-
somnes duxit; confesus est3 et ut sacrosanctum eucharistiae
sacramentum reciperet, cum intellexit jam sibi afferri, e lecto
surgens feruentiori animo in laudes sui creatoris prorumpens,
illum sumpsit. Aestuabat sane postea uehementi desiderio, ut
ipse sepe dicebat, uocibus in coelum sublatis, per medios uicos
atque plateas ueniam ab his petere, quibus uel minimam inju-
riam irrogarat. Tandem inter haec atque id generis [sic] uerba
e uiuis excessit3 in cujus funeribus Pater Rector concionem
habuit. Sepe contingit ut Patres hoc munere fungentes, homi·
nes oppressos ac pene euectos ³² fame reperiant, quibus sane
datur opera, ut ditiores suppetias ferant. Quod si res moram
non patitur, ex tenuitate nostra illis succurrimus. Quae fama,
ut primum ad alios euolauerit, non satis nostrorum pietatem
admirantur.

8. Incendium quoddam in hoc uallisoletano b oppido ita
excitatum est, ut supra 600 domos intra duorum dierum spatium
combureret, ubi non parua nostrorum diligentia profuit in trans-
ferendis hinc inde rebus familiaribus, utensilibus, mercimoniis 0,
et alijs domorum suppellectilibus; quod munus non omnibus
committebatur; erat enim tanta perturbatio, ut euidens esset ad
infinita furta aditus d patefactus, atque adeo non parum se fe-
cisse putabant, quando aliquem ex nostris et aliorum religioso-
rum fratribus nanciscebantur, quibus charas res fidere possent e,
Suscepere nostri prouintiam sedandi uoracissimam flamam ex
una parte, quae jam magnificentioribus aedificiis minabatur, at-
que, Christo propitio, uoti compotes euaserunt. Multum in hac
re insudarunt Patres, adeo ut propter diuturnum constantemque

a Sic A et B, pro enectos, — b ualisoletano A. — c mercemonijs A. -—
d additus A. — e possunt A.

