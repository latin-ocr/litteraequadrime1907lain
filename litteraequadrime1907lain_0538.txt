512 erTEnAE QUADRIMESTRES

tulisset. Scilicet: haec illorum est erga Deum et proximum in-
signis pietas, quae ad praeuaricationem, ac detectionem ab illis
ad Chrum.. bonum hunc sarci-(lolem coegit. Seruit iam paupe-
ribus in xenodochio.

49. Circa idem tempus vir qnidam Deo dicatus, pietate, doc-
trina authoritateque inter morauos facile princeps, ac insignis,
ut ferunt, seraphici instituti contionator, cum semel atque iterum
huc ad collequm nostrum diuersa opuscula, tam latina quam
germanica, a se composita transmisisset, non acquieuit prius,
quam eadem, quae nostrorum limae humilime submiserat, ca-
stigata reciperet.

50. Contulit eodem tempore maturus pariter ac pius, eccle·
siastici ordinis, doctus quidam uir de animi sui anxietatibus,
deque conscientiae timoratae scrupulis cum nostris non abque
fructu.

51. Haec sunt, R. admodum in Chro. Ρ., de quibus R. P. T.
certiorem hisce literis reddere statuimus, ea, quae minoris ui-
debantur momenti, prudenter praetermittentes.

502. Extremam his literis imposueram manum cum e nostris
quidam mihi retulit, quae, iam commemoratis ut adiungantur,
non uidentur indigna.

53. Adeo infrequentes uisi sunt hactenus germani catholici
sacerdotes ad sacramentum poenitentiae accurrere, ut quidam
non indoctus alioquin (qui ex haereticismO, in quo fuerat natus,
atque ab utroque, uel altero certe parente eiusdem farinae diu
educatus, ad christianismum, ueritate eum compellente, sese
constanter contulit) persuasum multo tempore habuerit, nullum
esse catholicorum sacerdotum, qui uel confiteretur, uel ad id
faciendum lege teneretur. Attamen effectum est, hoc tempore,
Deo laus, exemplo et exhortatione nostrorum, ut maior sit in
ipsis sacerdotibus, qui haeresim non sapiunt, erga sanctum hoc
sacramentum feruor et reuerentia. Et, ut de alijs taceam, nuper
quidam non est arbitratus se fecisse satis Domino, cui omnia
uiuunt, ac seruiunt, quod frequenter confiteretur de uenialibus,
nisi a confessario suo humiliter impetrasset fieri sibi copiam
instituendi peccatorum totius vitae confessionem, ac maxime
eorum, de quibus, num esset antea confessus, merito dubitaret.
Hoc ubi factum est, contestim (quod alijs, ut est sacramentum
poenitentiae saluberrimum, euenire non raro solet) serui illius
Dei pietas, atque asseruandae animae puritatis cura solicitudo-
que uisa est incrementum satis suscepisse magnum.

