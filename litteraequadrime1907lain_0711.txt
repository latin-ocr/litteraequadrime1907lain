608. —— PRAGA Q IANUARH 1560} 685

pientes quam suauis sit Dominus 1, assidua quadam interpella-
tione easdem expetiuerunt meditationes. Veruntamen id possum
affirmare de omnibus, quod in petendis, peragendisque poeni-
tentiJ’s ‘ita frequentes et alacres hactenus extiterint, et etiamnum
existunt, hoc sacro praesertim ³¹ aduentus tempore, ut freno
potius, quam stimulo uideantur indigere. Neque enim satisfac-
tiones pro suis erroribus humiliter ac sponte subire, uel etiam
externa piaque negotia precibus assiduis Deo commendare satis
esse ducunt, quin insuper uicibus tamen diuersis, pro foelici
Galliae statu, pro bono concilij successu, pro incolumitate et
magnis R. P. V. ac R. P. Prouincialis 2 negotijs ac laboribus,
ad disciplinas, cilicia, ieiunia, preces poenitentiales, et quaeuis
alia pietatis opera sese frequenter offerunt. Hunc collegij fer-
uorem R. P. Lanoyus non mediocriter promouit et auxit, quando
nuper ex itinere huc· diuertens, nos pie consolaretur, ac tam
frequentibus, quam religiosis exhortationibus in omnibus, quae
nostrae sunt uocationis, confirmaret. Caeterum ut aduersitate
consolatio, ac risus dolore solet misceri, ita discessum Patris
Lanoij pia mors Patris Lucae 3 statim consecuta est. Cuius
corpus pro more Societatis deuote, nec absque magna discipulo-
rum et extraneorum hominum turba, et aedificatione sepultum est.

2. Paucis hinc interiectis diebus. R. P. Paulus 4, huius col-
legij rector, s. obedientiae literis Viennam euocatus est. Quo
priusquam se'conferret, singulos Patres et b fratres exosculans,
non sine multis lachrymis ab omnibus collachrymantibus filijs
suis, ueniam humiliter petiuit. Vnde, mirabile dictu, quanto
fraternae dilectionis, humilitatis et religiosae pietatis desiderio
nostrorum animi fuerint inflammati. Non enim hic pie duntaxat 0
admonitiones, aut uerba consolatoria, sed etiam uiua quaedam
uirtutum effigies apparuit, qua et paternum animum et affectum
luculenter testatus, sie omnes plurimum in hac nostra uoca-
tione confirmauit.

a praesertim in add. in margy. — b et supra vers. — c dundaxat ms.

¹ Cf. Ps. XXXIII, 9.

² P. Petrus Canisius.

³ P. Lucas Molitor. Cf. Lainii Monam. VI, l. 0.

⁴ P. Paulus Hoffaeus missus est Viennam rector collegii. Cf. Lasinii Mo-
num. VI, 106.

